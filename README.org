#+LANGUAGE: tr
#+OPTIONS: toc:2

* Et Yemekleri
** Soğan Kebabı
   + Zorluk: Orta

*** Besin Değerleri
    Bir porsiyonda (tarifin tamamı 5 porsiyon):
    + 605 kcal
    + 18 g protein
    + 35 g karbonhidrat
    + 43 g yağ

*** Malzemeler
    + 1 kg arpacık soğan
    + 500 g kıyma (mümkünse kuzu)
    + Yarım çay bardağı zeytinyağı
    + Yarım çay bardağı nar ekşisi
    + 1 su bardağı su
    + Karabiber
    + Pul biber
    + Tuz

*** Tarif
    + Kıymayı baharatlarla birlikte yoğur.
    + Soğanların iki başını kes, kabuğunun bir katını soy.
    + Soğanları yarısına kadar bıçakla kes.
    + Kesilen boşluğa kıymadan doldurup tepsiye diz.
    + Bir kasede nar ekşisi, zeytinyağı ve suyu karıştırıp tepsiye gezdir.
    + 200°C fırında 1 saat pişir.

* Tavuk Yemekleri
** Kayısı Marmelatlı Tavuk
   [[./images/kayisi-marmelatli-tavuk.jpeg]]
   + Zorluk: Kolay
*** Besin Değerleri
    Bir parçada (tarifin tamamı 12 parça):
    + 159 kcal
    + 22 g protein
    + 3 g karbonhidrat
    + 5 g yağ

*** Malzemeler
    + 12 tavuk kalça
    + 9 yemek kaşığı kayısı marmelatı
    + 3 yemek kaşığı soya sosu
    + 1.5 yemek kaşığı hardal
    + 2 diş sarımsak
    + 1 çay kaşığı tuz
    + 1 çay kaşığı karabiber
*** Tarif
    + Tavukları fırın tepsisine diz.
    + Sos için tüm malzemeleri karıştır.
    + Sosu 5 6 dakika orta ateşte karıştırarak kaynat.
    + Sosu fırındaki tavukların üzerine paylaştır.
    + 220°C fırında 40 dakika pişir.
    + 10 dakikada bir fırını açıp dibindeki sosu tavukların üzerine dökerek tavukları ıslat.

** Soya Soslu Sebzeli Tavuk
   + Zorluk: Kolay

*** Besin Değerleri
    Bir porsiyonda (tarifin tamamı 5 porsiyon):
    + 252 kcal
    + 36 g protein
    + 12 g karbonhidrat
    + 7 g yağ

*** Malzemeler

    + 500 g tavuk göğsü
    + 4 yemek kaşığı + 2 yemek kaşığı soya sosu
    + 3 yemek kaşığı sirke
    + 2 yemek kaşığı nişasta
    + 1 kabak
    + 1 kapya biber
    + 500 g mantar
    + 1 yemek kaşığı sıvı yağ

*** Tarif
    + Tavuğu kuşbaşı doğra.
    + Tavuğu nişasta, 4 yemek kaşığı soya sosu ve sirke ile karıştırıp buzdolabında birkaç saat beklet.
    + Tavada yağı kızdırıp tavukları ekle.
    + Tavuklar suyunu çekene kadar karıştırarak pişir.
    + Kabakları ve biberleri jülyen doğrayıp tavuklara ekle, bir süre pişir.
    + Sebzelerle birlikte 2 yemek kaşığı soya sosu ekle.
    + Mantarları söğüş doğrayıp tavuklara ekle, fazla öldürmeden pişir.

* Kahvaltılıklar

** Füme Kaburga Ve Cheddarlı Yumurta Dolması
   [[./images/kaburga-fumeli-yumurta-dolmasi.jpeg]]
   + Zorluk: Orta
*** Besin Değerleri
    Bir parçada (yarım yumurta):
    + 112 kcal
    + 8 g protein
    + 1 g karbonhidrat
    + 8 g yağ
*** Malzemeler
    + 3 yumurta
    + 3 yemek kaşığı ekşi krema
    + Yarım su bardağı ince dilimlenmiş füme kaburga
    + Yarım su bardağı rendelenmiş cheddar
    + Taze soğan
    + Tuz
    + Karabiber

*** Tarif
    + Yumurtaları yaklaşık 7 dakika tuzlu suda haşla.
    + Haşlanan yumurtaları buzlu suyun içine atarak soğut.
    + Haşlanan yumurtaları soy.
    + Yumurtaları ikiye bölüp sarılarını kapta biriktir.
    + Yumurta sarılarını çatalla iyice ez.
    + Yumurta sarılarının üzerine ekşi krema, tuz, karabiber ekleyip iyice karıştır.
    + Üzerine füme kaburga, cheddar ve taze soğanı ekleyip hafifçe karıştır.
    + Karışımı sıkma torbasına doldurup yumurta beyazlarının içine sık.

** Avokadolu Yumurta Dolması
   [[./images/avokadolu-yumurta-dolmasi.jpeg]]
   + Zorluk: Orta
*** Besin Değerleri
    Bir parçada (yarım yumurta):
    + 73 kcal
    + 4 g protein
    + 2 g karbonhidrat
    + 5 g yağ

*** Malzemeler
    + 3 yumurta
    + Çeyrek büyük boy avokado
    + 10 dilim jalapeno turşusu
    + Çeyrek küçük kırmızı soğan (ince dilimlenmiş)
    + Çeyrek domates (ince dilimlenmiş)
    + 1 diş sarımsak (ezilmiş)
    + 1 çay kaşığı kimyon
    + 1 yemek kaşığı limon suyu
    + Tuz

*** Tarif
    + Yumurtaları yaklaşık 7 dakika tuzlu suda haşla.
    + Haşlanan yumurtaları buzlu suyun içine atarak soğut.
    + Haşlanan yumurtaları soy.
    + Yumurtaları ikiye bölüp sarılarını kapta biriktir.
    + Yumurta sarılarına avokadoyu ve sarımsağı ekleyip çatalla iyice ez.
    + Üzerine jalepeno, soğan ve domatesi ekleyip hafifçe karıştır.
    + Karışımı sıkma torbasına doldurup yumurta beyazlarının içine sık.

** Fesleğenli Krem Peynir
   [[./images/feslegenli-krem-peynir.jpeg]]
   + Zorluk: Kolay

*** Besin Değerleri
    100 g üründe:
    + 205 kcal
    + 15 g protein
    + 3 g karbonhidrat
    + 15 g yağ

*** Malzemeler
    + 300 g yumuşak beyaz peynir (süzme peynir veya ekici)
    + 100 g lor peyniri
    + 1 bağ fesleğen
    + 1 tatlı kaşığı zeytinyağı

*** Tarif
    + Fesleğenleri yıkayıp yaprakları ayıkla.
    + Fesleğen yapraklarını zeytinyağı ile birlikte robottan geçir.
    + Lor peynirini ekleyip tekrar robottan geçir.
    + Beyaz peyniri istenen aroma ve kıvam elde edilene kadar yavaş yavaş ekleyip robottan geçir.


* Makarnalar

** Domates ve Fesleğenli Makarna
   [[./images/domates-ve-feslegenli-makarna.jpeg]]
   + Zorluk: Orta

*** Malzemeler

    + Haşlanmış makarna
    + 1 yemek kaşığı tereyağı
    + 1 domates
    + 1 yemek kaşığı domates salçası
    + 1 tatlı kaşığı biber salçası
    + 1 tatlı kaşığı kuru fesleğen
    + 1 çay kaşığı pul biber
    + Yarım çay kaşığı karabiber
    + Tuz

*** Tarif

    + Domatesi rendele.
    + Tereyağını tavada erit.
    + Eriyen tereyağının üzerine salçaları ekleyip bir süre kavur.
    + Rendelenmiş domatesi ekleyip karıştır.
    + Domatesin diriliği gidip suyu azalana kadar arada karıştırarak kavur.
    + Baharatları ekleyip bir süre de baharatlarla kavur.
    + Baharatların kokusu çıkıp sosun suyu iyice azalınca makarnanın haşlandığı sudan ilave ederek
      kıvamını ayarla.
    + İstenen kıvama gelip kaynayan sosa suyu süzülen makarnaları ekle.
    + Haşlanıp süzülen makarnaları iyice sos ile harmanla.

* Tatlılar

** Frambuazlı Yaş Pasta
   + Zorluk: Zor

*** Besin Değerleri
    Bir dilimde (tüm tarif 8 dilim):
    + 786 kcal
    + 12 g protein
    + 81 g karbonhidrat
    + 48 g yağ

*** Malzemeler

**** Kek
     + 150 g tereyağı
     + 300 g toz şeker
     + 210 g un
     + 50 g kakao
     + 1 yemek kaşığı granül kahve
     + 160 ml sıcak su
     + 70 g yoğurt
     + 3 adet orta boy yumurta
     + 1 çay kaşığı kabartma tozu
     + Bir tutam tuz

**** Krema
     + 400 ml krema
     + 200 g bitter çikolata
     + 300 g frambuaz (tahmini)

**** Ganaj
     + 50 ml krema
     + 50 g bitter çikolata

*** Tarif

**** Kekin Hazırlanması
     + Kahve, kakao ve sıcak suyu iyice çözünene kadar karıştır.
     + Karışımı soğumaya bırak.
     + Tereyağını şeker ile birlikte çırp.
     + Yumurtaları tek tek ekle, her yumurtadan sonra yeniden çırp.
     + Tuz, kabartma tozu ve unun yaklaşık yarısını ekleyip tekrar çırp.
     + Yoğurt ve kahveli karışımın yarısını ekleyip tekrar çırp.
     + Kalan unu ekleyip tekrar çırp.
     + Kalan kahveli karışımı ekleyip tekrar çırp.
     + 20 cm çapındaki i̇ki çember kalıba keki bölüştür.
     + 175°C fırında 25-30 dk pişir.

**** Kremanın Hazırlanması
     + Çikolatayı parçalayarak bir kaba al.
     + 200 ml kremayı (yarısını) sos tenceresinde kaynat.
     + Kaynayan kremayı çikolataların üzerine döküp karıştır.
     + Kalan soğuk kremayı ekleyip tekrar karıştır.
     + Streç film ile üzerini kapatıp en az 4 saat dolapta beklet.
     + Dolaptan çıkan kremayı mikserle iyice çırparak kıvamlandır.

**** Pastanın Oluşturulması
     + Pişip soğuyan keklerin yüksek kalan yerlerini bıçakla düzleşt.
     + Pasta standına bir parça krema koyarak üstüne pastanın alt tabanını yerleştir.
     + Üzerine krema torbasına doldurulmuş kremanın bir kısmını sık. Krema torbası yerine spatula
       ile de sürülebilir.
     + Sıkılan kremanın üzerine frambuaz serpiştir.
     + Frambuazların bir kısmını üstünü süslemek için ayır.
     + Frambuazların üstüne bir miktar daha krema ekleyerek frambuazları göm.
     + Diğer kek parçasını üzerine kapat.
     + Bir miktar kremayı süsleme için ayır.
     + Kalan kremayla pastanın üstünü ve yanlarını iyice sıva.
     + Pastayı buzdolabında iyice soğutup servis tabağına al.

**** Ganajın Hazırlanması
     + Çikolatayı parçalayarak bir kaba al.
     + Kremayı sos tenceresinde kaynat.
     + Kaynayan kremayı çikolataların üzerine döküp karıştır.
     + Soğuyan pastanın kenarlarından aşağı doğru akan bir görünüm sağlayacak şekilde pastanın
       kenarlarından akıt.
     + Kalan ganajı pastanın üzerine dökerek üst yüzeyini tamamen kapla.
     + Tabağı tezgahın üstüne vurarak pürüzsüz olmasını sağla.
     + Pastayı buzdolabında soğumaya bırak.

**** Süsleme
     + Soğuyup ganajı tamamen donan pastanın üzerine krema torbasının şekilli ucu ile krema
       yığınları yaparak süsle.
     + Her krema yığının üzerine bir adet frambuaz ekle.

** Leblebili Kurabiye
   TODO: oranlar güncellenecek
   + Zorluk: Orta

*** Besin Değerleri
    TODO

*** Malzemeler
    + 1.5 su bardağı leblebi tozu
    + 1 su bardağı pudra şekeri
    + 1 su bardağı sıvı yağ
    + 1 su bardağı un

*** Tarif
    + Leblebi tozu yoksa sarı leblebileri robotta un haline getir.
    + Leblebi tozu, sıvı yağ ve pudra şekerini iyice karıştır.
    + Karışımın üzerine azar azar un ekleyerek yavaş yavaş yoğur (Un miktarı değişebilir).
    + Yağlı kağıt serili tepsi üzerine dondurma kaşığı ile şekil vererek diz.
    + 180°C fırında 10-15 dakika kontrollü pişir. Hala yumuşakken alınması gerekiyor. Fırından çıkınca sertleşiyor.

** San Sebastian Cheesecake
   [[./images/san_sebastian_cheesecake.jpeg]]
   + Zorluk: Kolay

*** Besin Değerleri
    Bir dilimde (tüm tarif 8 dilim):
    + 507 kcal
    + 9 g protein
    + 33 g karbonhidrat
    + 38 g yağ

*** Malzemeler
    + 400 g Pınar Beyaz
    + 200 g Labne
    + 1 su bardağından biraz fazla şeker (200 g)
    + 4 yumurta
    + 2 yemek kaşığı un
    + 400 ml krema

*** Tarif
    + Beyaz peynir, labne ve şekeri şekerin çıtırlığı gidene kadar çırp.
    + Yumurtaları teker teker ekleyerek çırp.
    + Unu ekleyip çırp.
    + Krema ekleyip çırp.
    + Kalıbı yağlı kağıt ile kapla.
    + Hamuru kalıba dök.
    + 200°C fırında 45 dakika pişir.
    + Süre dolduğunda fırını kapatıp, kapağını açıp 1 saat soğumaya bırak.

** Bisküvili Çikolata Topları
    + Zorluk: Kolay

*** Besin Değerleri
    TODO

*** Malzemeler
    + 2 paket pötibör (300 g)
    + 150 g margarin
    + Yarım su bardağı şeker
    + Yarım su bardağı süt
    + 2 tatlı kaşığı kakao
    + Hindistan cevizi

*** Tarif
    + Küçük tencerede margarini erit.
    + Süt ve şekeri ekleyip karıştır.
    + Ocaktan alıp ılıt.
    + Bisküvileri çok küçük olmayacak şekilde elle kır.
    + İçine kakaoyu ekleyip karıştır.
    + Karışımı kakaoların üzerine dök.
    + Erimeyen bir kıvama gelene kadar yoğur.
    + Elle yuvarlayıp şekil ver.
    + Hindistan cevizine bula.
    + Buzdolabında en az bir saat soğut.

** Kıtır Karpuz Kabuğu Tatlısı
   + Zorluk: Orta

*** Malzemeler
    + 1 kg karpuz kabuğu
    + 1 kg toz şeker
    + 1 limon
    + 2 su bardağı su
    + 10 adet karanfil
    + 1 tatlı kaşığı karbonat

*** Tarif
    + Karpuz kabuklarının kırmızı ve yeşil kısımlarını soy.
    + Kabukları küp küp doğra.
    + Karbonatlı su içinde bir gece beklet.
    + Karbonatlı suyu süzüp yıka.
    + Yeniden su ekleyip 5 dk kaynat.
    + Yeniden suyunu süz.
    + Tencerede su, şeker ve limonutencereye alıp kaynat.
    + Kaynadıktan ve şeker çözündükten sonra karpuz kabuklarını ve karanfilleri ekleyerek kaynatmaya devam et.
    + Yarım saat kaynadıktan sonra soğumaya bırak.
    + Soğuduktan sonra tekrar suyunu iyice çekene kadar kaynat.

** Ispanaklı Pasta
   [[./images/ispanakli-pasta.jpeg]]
   + Zorluk: Orta

*** Besin Değerleri
    Bir dilimde (tüm tarif 15 dilim):
    + 425 kcal
    + 10 g protein
    + 68 g karbonhidrat
    + 13 g yağ

*** Malzemeler

**** Kek Malzemeleri
     + 400 g ıspanak
     + 4 adet yumurta
     + 1 su bardağı şeker
     + 1 + 1 su bardağı süt
     + Yarım su bardağı sıvı yağ
     + 1 paket kabartma tozu
     + 1 paket vanilya
     + 3.5 su bardağı un

**** Krema Malzemeleri
     + 1 litre süt
     + 1 su bardağı şeker
     + 4 yemek kaşığı un
     + 4 yemek kaşığı nişasta
     + 1 yemek kaşığı tereyağı
     + 1 paket vanilya
     + 1 paket krem şanti

**** Üst Katman Malzemeleri
     + 1 paket krem şanti
     + Yarım su bardağı süt

*** Tarif
**** Kekin Hazırlanması
     + Ispanakların yapraklarını ayıkla ve yıka.
     + Ispanak yapraklarını bir bardak süt ile birlikte robottan geçir.
     + Yumurta ve şekeri ayrı bir çırpma kabında çırp.
     + Sıvı yağı, kalan bir bardak sütü ve çekilmiş ıspanakları ekleyip tekrar çırp.
     + Un, kabartma tozu, vanilya ekleyip karıştır.
     + Kek hamurunu borcama dök.
     + 180°C fırında 40-45 dk pişir.

**** Kremanın Hazırlanması
     + Süt, şeker, un nişastayı orta ateşte karıştırarak pişir.
     + Kıvam alınca tereyağı ve vanilyayı ekleyip karıştır.
     + Kremayı soğumaya bırak.
     + Soğuyan kremaya krem şanti ekleyip iyice çırp.

**** Üst Katmanın Hazırlanması
     + Krem şantiyi soğuk süt ile birlikte iyice kıvam alana kadar çırp.

**** Pastanın Oluşturulması
     + Soğuyan keki borcamdan çıkarıp yatay olarak ikiye böl.
     + Katmanlardan fazla kek parçalarını çıkartarak ayır.
     + Katmanları düzgün bir hale getir.
     + Alt kek katmanını tekrardan borcama al.
     + Üzerine kremayı döküp iyice yay.
     + Üzerine ikinci kek katmanını yerleştir.
     + Üzerine üst katman için hazırlanan krem şantiyi döküp yay.
     + Ayrılan kek parçalarını robottan geçirerek ufala.
     + Ufalanan kek parçalarını en üste serpiştir.

** Şerbetli Çatlak Kurabiye
   [[./images/serbetli-catlak-kurabiye.jpeg]]
   + Zorluk: Kolay

*** Besin Değerleri
    Bir kurabiyede (tüm tarif 23 kurabiye):
    + 160 kcal
    + 2 g protein
    + 21 g karbonhidrat
    + 8 g yağ

*** Malzemeler

**** Şerbet
     + 2 su bardağı su
     + 1 su bardağı şeker

**** Kurabiye
     + 1 yumurta
     + 1 çay bardağı sıvı yağ
     + 1 çay bardağı pudra şekeri
     + 125 g tereyağı veya margarin
     + 1 paket kabartma tozu
     + 1 paket vanilya
     + 3 su bardağı un
     + 3 yemek kaşığı kakao

*** Tarif
    + Şerbet malzemelerini karıştır.
    + Şerbeti 5 dk kaynatıp soğumaya bırak.
    + Yoğurma kabında tereyağı, pudra şekeri ve yumurtayı karıştır.
    + Sıvı yağı ekleyip karıştırmaya devam et.
    + Un, kabartma tozu, vanilya ve kakao ekleyip iyice yoğur.
    + Hamurdan parçalar koparıp kurabiye şekli vererek fırın tepsisine diz.
    + 200°C fırında 12 dk, üzerleri çatlayana kadar pişir.
    + Kurabiyeleri fırından alıp 2-3 dk ilk sıcağı geçene kadar beklet.
    + Kurabiyeleri tek tek ılıyan şerbete daldırıp çıkarıp borcama diz.
    + Kalan şerbeti kurabiyelerin üzerine gezdir.

** Cevizli Ev Baklavası
   [[./images/cevizli_ev_baklavasi.jpeg]]
   + Zorluk: Zor
   + Tepsi boyutu: 50 cm
*** Malzemeler

**** Hamur
     + 1.5 çay bardağı yoğurt
     + 1.5 çay bardağı süt
     + 1.5 çay bardağı sıvı yağ
     + 2 yumurta
     + 3 yemek kaşığı sirke
     + 1.5 paket kabartma tozu
     + 1.5 çay kaşığı tuz
     + 750 g un

**** Şerbet
     + 6.5 su bardağı şeker
     + 6.5 su bardağı su
     + Çeyrek çay kaşığı limon tuzu
     + Bir ince dilim limon

**** Arası İçin
     + 750 g ceviz
     + 500 g tereyağı veya sade yağ
     + 1.5 çay bardağı sıvı yağ

**** Açmak için
     + Bolca nişasta (yaklaşık 450 g)

*** Tarif

    + Cevizleri robottan geçir.
    + Yoğurma kabında yumurta, yoğurt, süt, sıvı yağ, sirke ve tuzu ekleyip karıştır.
    + İçine unun çoğunu ve kabartma tozunu ekleyip yoğurmaya başla.
    + Kalan unu kıvamı ayarlamak için azar azar ilave et.
    + Ele yapışmayan, pürüzsüz bir hamur elde ettikten sonra hamuru tartıp 63 eşit parçaya ayır ve
      beze haline getir.
    + Elde edilen parçalardan üç tanesini birleştirip 1 adet büyük beze elde et. Toplamda 60 küçük,
      1 büyük beze olacak. Büyük beze baklavanın üstü için ayrılacak.
    + Bezeleri bir kaba alıp üzerini ört.
    + Bezeleri nişastayla tek tek tatlı tabağı boyutunda açıp altışarlı olarak üst üste koy ve on
      adet altılı grup elde et.
    + Açılan hamurların üzerini ört.
    + Tereyağı veya sade yağı en kısık ateşte yakmadan erit.
    + Eğer tereyağı kullanılıyorsa eriyen tereyağını üstündeki köpükten ve altında biriken süt
      tortusundan arıt ve sade yağ elde et.
    + Sade yağın üzerine sıvı yağı ekleyip karıştır.
    + Her bir altılı grubu nişastayla tepsi büyüklüğünde aç.
    + Açılan yufkayı tepsiye serip üzerine fırçayla yağ karışımından sür.
    + Üzerine çekilmiş cevizden serp. Son iki kata ceviz serpme. Son iki kata gelmeden tüm ceviz
      bitecek şekilde pay et.
    + Bu şekilde tüm hamur bitene kadar katları yap.
    + En son ayrılan büyük bezeyi tepsiden biraz büyük olacak şekilde aç.
    + Son kat yufkayı düzgünce üzerine serdikten sonra fazlalıkları kesip altına koy.
    + Bıçakla baklava dilimi şeklinde kes.
    + Kalan yağ karışımının tamamını baklavanın üzerine gezdir.
    + Baklavayı 170 derecede 1 saat ve ardından 150 derecede 45 dakika pişir.
    + Baklava pişerken şerbeti hazırla.
    + Tencerenin içinde su ve şekeri iyice karıştırıp ocağa al.
    + Şerbet kaynamaya başladığında limon tuzu ve limonu ekleyip karıştır.
    + Yaklaşık 20 dk orta ateşte şerbeti kaynat.
    + Kaşığa alındığında su gibi akmayan, son damlaları hafif yoğun bir kıvam elde edildiğinde
      şerbetin altını kapat ve ılımaya bırak.
    + Baklava fırından çıktığında 5 dakika ilk sıcağının çıkmasını bekle.
    + İlk sıcağı çıkan sıcak baklavanın üzerine ılık şerbeti gezdir.
    + Şerbeti çekmesi için en az iki saat dinlendir.

** Protein Tiramisu
   [[./images/protein_tiramisu.jpeg]]
   + Zorluk: Kolay

*** Besin Değerleri
     Bir adette (tüm tarif 1 adet):
     + 328 kcal
     + 23 g protein
     + 52 g karbonhidrat
     + 4 g yağ

*** Malzemeler
    + 3 adet prinç patlağı
    + 165 g protein quark
    + 1 bardak kahve (americano, filtre kahve veya nescafe)
    + 1 yemek kaşığı bal
    + 1 yemek kaşığı süt
    + 1 tatlı kaşığı kakao

*** Tarif
    + Quark ile balı karıştır.
    + Azar azar süt ekleyerek kıvamını sürülebilir ama çok akışkan olmayan bir kıvama ayarla.
    + Bir bardak kahveyi tabağın içerisine al.
    + Bir adet pirinç patlağını kahveye batır.
    + Pirinç patlağı kahveyi biraz emene kadar, birkaç saniye beklet.
    + Kahveye bulanmış pirinç patlağını servis tabağına al.
    + Üzerine quarklı karışımın üçte birini yay.
    + Aynı işlemi üç kere tekrar et.
    + En üstteki kremanın üzerine ince süzgeç ile kakaoyu serp.

** Protein Jöle
   [[./images/protein_jole.jpeg]]
   + Zorluk: Kolay

*** Besin Değerleri
    Bir dilimde (tüm tarif 4 dilim):
     + 95 kcal
     + 14 g protein
     + 8 g karbonhidrat
     + 1 g yağ

*** Malzemeler
    + 300 ml süt
    + 12 g toz jelatin
    + 60 g aromalı whey protein tozu

*** Tarif
    + Sütü ısıt.
    + Isınan süte jelatin ekleyip biraz çırp.
    + Protein tozunu da ekleyip iyice köpürene kadar çırp.
    + Tabanı ıslatılmış borcama dök.
    + Buzdolabında en az bir saat beklet.

* Hamur İşleri

** Beyaz Ekmek
   [[./images/beyaz-ekmek.jpeg]]
   + Zorluk: Orta

*** Malzemeler
    + 500 g un
    + 300 ml ılık su
    + Yarım paket yaş maya
    + 1 yemek kaşığı şeker
    + 1 tatlı kaşığı tuz
    + Susam

*** Tarif
    + El yakmayacak sıcaklıkta ılık suyu, yaş maya ile karıştırarak 10 dakika beklet.
    + Oda sıcaklığındaki un, tuz ve şekeri yoğurma kabına ekleyip, karıştırıp ortasını çukurlaştır.
    + Çukurun ortasına bekletilmiş mayalı suyu ilave et.
    + Kaşıkla ortadan dışlara doğru karıştır.
    + Elle yoğurmaya devam et.
    + Un ve hamur birleştiğinde hamuru vurup katlayarak iyice pürüzsüz hale getir.
    + Tekrar yoğurma kabına alıp, kapağını kapatıp mayalanma için battaniyeye sar.
    + Sıcak bir yerde en az 1, en fazla 4 saat mayalanmaya bırak.
    + Mayalanıp kabaran hamuru tekrar hafifçe yoğurarak havasını al.
    + Hamuru hafif unlanmış tezgaha al.
    + Hamuru istenen büyüklükte bezelere ayır (normal boyutta ekmekler için 3 eşit parçaya ayır).
    + Hamura ekmek şeklini verip tepsiye yerleştir.
    + Üzerlerine bıçakla çizikler at.
    + Üzerine fırça ile su sür.
    + Üzerine susam serp.
    + Üzerini mutfak bezi ile örtüp 20 dk sıcak bir yerde tekrar mayalanmaya bırak.
    + Fırının nemli olması için içine ısıya dayanıklı bir kapta su koyup fırını 200°C'ye ısıt.
    + Bekleyen hamurların üzerini açıp fırında yaklaşık 20 dk pişir.

** Taze Makarna
   + Zorluk: Kolay

*** Malzemeler
    + 100 g un
    + 1 yumurta
    + 1 tatlı kaşığı tuz

*** Tarif
    + Hamurun açılacağı tezgaha elenmiş unu tepe şeklinde dök.
    + Üzerine tuzu ekle.
    + Tepenin ortasında bir çukur oluştur.
    + Çukurun içine yumurtayı kır.
    + Spatulayla hamur biraz toparlanana kadar karıştır.
    + Hamur biraz toparlandıktan sonra elle yoğurmaya başla.
    + Sert ama dağılmayan bir hamur elde edene kadar yoğur.
    + Eğer hamur cıvık olursa kontrollü şekilde elenmiş un ekle.
    + Eğer hamur fazla sert ve yoğururken dağılan bir kıvamda olursa elini hafifçe ıslatıp yoğurmaya
      devam et.
    + İstenen kıvama gelen hamuru üzerini kapatarak oda sıcaklığında yarım saat dinlendir.
    + Hamuru açmaya başlamadan önce tencerede bir miktar suyu kaynamaya al.
    + Dinlenen hamuru iki eşit parçaya böl.
    + Tezgahın üstüne hafifçe un serpip parçalardan birini üstüne al.
    + Hamur parçasının üzerine de bir miktar un serpip merdane ile açmaya başla.
    + İnce ve uzun bir dikdörtgen elde edecek şekilde hamuru incelterek aç.
    + Açarken ara ara hamuru ters yüz edip hafifçe un serp.
    + Hamur istenen kalınlık ve uzunluğa geldiğinde hamurun iki yüzüne hafifçe un serpip elle
      hafifçe dağıt. Bu katlanan hamurun diğer katlara yapışmaması için gerekli.
    + Dikdörtgen şeklindeki hamuru bıçakla kesebilmek için birkaç kat katla.
    + Katladığın hamuru bıçakla fazla dağıtmamaya ve hamurları birbirine yapıştırmamaya gayret
      göstererek kes.
    + Kesilen ve katlı durumda olan makarnaları açarak tek bir uzun şerit haline getir.
    + Aynı işlemleri tüm hamur bezeleri için tekrarla.
    + Hazırladığın makarnaları kaynamakta olan suyun içine at.
    + Makarnaları 5-6 dakika haşla.
    + Haşlanan makarnaları süzgeç içine koyup süz.
    + Herhangi bir sos ile soslayarak servis et.

** Hamburger Ekmeği
   [[./images/hamburger-ekmegi.jpeg]]
   + Zorluk: Orta

*** Malzemeler

**** Süt Meyanesi
     + 20 g un
     + 30 g su
     + 60 g süt

**** Hamur
     + 120 g ılık süt
     + 10 g kuru maya veya 20 g yaş maya
     + 320 g un
     + 1 tüm yumurta
     + 1 yumurta sarısı
     + 50 g oda sıcaklığında tereyağı
     + 1 dolu çay kaşığı tuz

**** Üzeri İçin
     + 1 yumurta sarısı

*** Tarif
    + Süt meyanesi malzemelerini karıştırıp orta ateşte sürekli karıştırarak spatuladan akmayan,
      koyu bir kıvam alana kadar pişir.
    + Pişen süt meyanesini ocaktan al.
    + Süt ve mayayı karıştırarak 10 dk beklet.
    + Yoğurma kabında un, tuz ve şekeri karıştırıp ortasını çukurlaştır.
    + Bekleyen mayalı sütü çukurun içine döküp ortadan kenarlara doğru karıştır.
    + Süt meyanesi, yumurta ve yumurta sarısını ekleyip karıştırmaya devam et.
    + Toparlanınca tezgaha alıp içine tereyağını ekleyip iyice yedir.
    + Tezgahta hamuru iyice yoğur.
    + Ele alınabilir kıvama geldiğinde vurup katlayarak yoğurmaya devam et.
    + İyice pürüzsüz kıvama gelince yağlanan yoğurma kabına alıp kapağını kapatıp battaniyeye
      sararak sıcak bir yerde yaklaşık 2 saat boyunca mayalanmaya bırak.
    + Mayalanan hamuru tezgaha alıp 6 eşit parça olacak şekilde bezelere ayır.
    + Bezeleri aralıklı olarak yağlı kağıt serili tepsiye dizip üzerini mutfak bezi ile örterek
      yaklaşık 30 dk yeniden mayalanmaya bırak.
    + Bir kabın içinde yumurta sarısını çırpıp fırça ile ekmeklerin üzerine sür.
    + Önceden içine bir kap içerisinde su koyulmuş fırında yaklaşık 15-20 dk, kabarıp üzeri kızarana
      kadar pişir.

** Ekşi Mayalı Ekmek
   [[./images/eksi_mayali_ekmek.jpeg]]
   + Zorluk: Zor

*** Malzemeler
    + 200 g ekşi maya
    + 300 g beyaz un
    + 200 g tam buğday unu
    + 350 ml oda sıcaklığında su
    + 10 g tuz

*** Tarif
    + Ekşi maya dolaptaysa bir gün önceden dolaptan çıkarıp oda sıcaklığında en az 4-5 saat aralıkla
      2-3 sefer besle.
    + Son beslemeden 4-6 saat sonra hamuru hazırlamaya başla.
    + Yoğurma kabında unlar ve tuzu karıştır.
    + Mayanın yüzüp yüzmediğini kontrol edip yüzüyorsa suyla karıştır.
    + Kalan mayayı besleyip gerekiyorsa buzdolabına kaldır.
    + Unun ortasını çukurlaştırıp mayalı su karışımını dök.
    + Hamur yoğurma makinesinde veya elde vurup katlayarak yoğur.
    + Hamuru mayalanması için bir kaba alıp yarım saatte bir (toplam 4 kere) katlayarak 2.5 saat
      boyunca oda sıcaklığında mayalandır.
    + Her katlamada ıslak elle alttan hava aldırarak üstten aşağı doğru katla.
    + 2.5 saatin sonunda tezgahı unlayıp hamuru tezgaha tepetaklak ederek al.
    + Elle hamuru hafifçe açıp kare haline getir.
    + Önce hamuru üçe katlayıp sonra öbür tarafından dürüm gibi sar.
    + Kazıyıcı ile altını itekleyip çevirerek şekillendir.
    + Mutfak bezini tezgaha alıp bolca unla.
    + Mutfak bezine hamuru tepetaklak ederek koy (yamuk yüzü üstte kalacak).
    + Hamurun üzerini de bolca unla.
    + Mutfak bezini bohça gibi kapatarak tekrar kaba al.
    + Hamuru üstü bezle örtülü ve kapaksız şekilde oda sıcaklığında 6 saat veya buzdolabında 24 saat
      boyunca mayalandır.
    + Mayalanma süresinin bitmesine bir saat kala fırının dibine su döküp, içerisine fırın taşını
      koyup ısıtmaya başla.
    + Mayalanma süresi bittiğinde fırın küreğinin üzerine ekmeği tepetaklak ederek al (yamuk yüzü
      altta kalacak).
    + Fırça ile etrafındaki fazla unları temizle.
    + Jiletle ekmeğin üstüne çizikler at.
    + Fırını açıp ekmeği hızlıca içine atıp fırını kapat.
    + Fırında ekmeği 30-40 dakika pişir.

* Fast Food

** Klasik Hamburger
   [[./images/klasik-hamburger.jpeg]]
   + Zorluk: Orta

*** Malzemeler
**** Karamelize Soğan
     + 1 yemek kaşığı zeytinyağı
     + 1 adet büyük boy soğan
     + 1 tatlı kaşığı şeker
     + 1 tatlı kaşığı tereyağı

**** Sos
     + 2 yemek kaşığı ketçap
     + 2 yemek kaşığı mayonez
     + 1 tatlı kaşığı hardal
     + 1 yemek kaşığı turşu suyu

**** Hamburger
     + 4 adet hamburger ekmeği
     + 400 g kıyma (çift köfte için köfte başına 100 g ekle)
     + 4 dilim burger peyniri
     + 1 adet domates
     + 4 yaprak marul
     + Karabiber
     + Tuz

*** Tarif
    + Soğanı piyazlık doğra.
    + Zeytinyağını tavada kızdırıp soğanları ekle.
    + Soğanların suyu bittikçe azar azar su ekleyerek, orta ateşte, arada karıştırarak soğanları
      karamelize et.
    + Karamel rengini alan soğanlara şeker ekleyerek bir süre daha pişir.
    + Üzerine tereyağı ekleyip iyice karıştır.
    + Tereyağı tamamen eriyince ocaktan al.
    + Sos için tüm sos malzemelerini bir kapta iyice karıştır.
    + Domatesleri ince yuvarlaklar şeklinde dilimle.
    + Marulları ince ince dilimle veya yaprak yaprak ayır.
    + Hamburger koftelerini pişirmek için döküm tavayı en yüksek ateşte iyice ısıt.
    + Köfteler için kıymadan 100 gramlık parçalar kopar.
    + Parçaları yoğurmadan, doğrudan elle bastırarak, hamburger ekmeğinden biraz daha büyük
      yuvarlaklar haline getir.
    + Köftelerin her iki tarafına tuz ve karabiber dök.
    + Kofteleri iyice ısınan döküm tavada, her yüzü 1.5 dakika olacak şekilde pişir.
    + Kofteler pişmeye yakın her bir köftenin üzerine bir dilim burger peyniri koy.
    + Burger peyniri eridiğinde köfteleri ocaktan al.
    + Hamburger ekmeklerini kesip köftelerin piştiği tavada hafifçe kızart.
    + Kızaran ekmeklere sostan sür.
    + Ekmeğin üzerine hamburger köftesi, karamelize soğan, domates ve marul koyup üzerini kapat.

* Çorbalar

** Tavuk Sulu Yer Elması Çorbası
   [[./images/tavuk-sulu-yer-elmasi-corbasi.jpeg]]
   + Zorluk: Kolay

*** Malzemeler
    + 1 kg yer elması
    + 1 yemek kaşığı zeytinyağı
    + 2 adet soğan
    + 4 yemek kaşığı un
    + 4 su bardağı tavuk suyu
    + 3 çay bardağı süt
    + Karabiber
    + Tuz

*** Tarif
    + Yer elmalarını soyup irice dilimle.
    + Soğanı zeytinyağında sotele.
    + Yer elmalarını ekleyip iki dakika daha kavur.
    + Unu ekleyip iyice karıştır.
    + Tavuk suyunu ve tuzunu ve karabiberini ekleyip iyice karıştır.
    + Yer elmaları iyice yumuşayana kadar, yaklaşık yarım saat kısık ateşte, kapağı kapalı şekilde
      pişir.
    + İyice pürüzsüz olana kadar blenderdan geçir.
    + Sütünü ekleyip bir taşım daha kaynat.

* Sebze Yemekleri

** Etli Pazı Bohçası
   [[./images/etli_pazi_bohcasi.jpeg]]
   + Zorluk: Orta

*** Besin Değerleri
    Bir adette (tüm tarif 8 adet):
    + 426 kcal
    + 19 g protein
    + 45 g karbonhidrat
    + 18 g yağ

*** Malzemeler
    + 8-10 iri yaprak pazı (yaklaşık 2 bağ)
    + 2 yemek kaşığı sıvı yağ
    + 3 adet soğan
    + 2 diş sarımsak
    + 500 g kıyma
    + 1 paket dolmalık fıstık
    + 1 yemek kaşığı domates salçası
    + 1 yemek kaşığı biber salçası
    + 2 su bardağı pirinç
    + 1 yemek kaşığı kuş üzümü
    + Tuz
    + Karabiber
    + 3 su bardağı sıcak su

**** Üzeri için
     + 1 yemek kaşığı domates salçası
     + 1.5 su bardağı sıcak su
     + Tuz

*** Tarif
    + Soğanları yemeklik doğra.
    + Sarımsakları ez.
    + Soğan, sarımsak ve dolmalık fıstığı sıvı yağ ile kavur.
    + Soğanlar biraz kavrulunca kıymayı ekle.
    + Kıymanın rengi dönünce salçaları ekleyip kavurmaya devam et.
    + Salçanın kokusu çıkınca pirinç, kuş üzümü ve baharatları ekleyip kavur.
    + Sıcak suyu da ilave edip kapağını kapatarak kısık ateşte suyunu çekene kadar pişir.
    + Suyunu çektiğınde tadına bak. Pirinçler hala sertse bir miktar daha su ilave edip pişirmeye
      devam et.
    + İç harcı pişince kapağını kapatıp 30 dakika dinlendir.
    + Pazıları haşlamak için bir tencerede su kaynat.
    + Bir kapta buzlu su hazırla.
    + Yıkanan pazıları kaynayan suyun içine atıp, tamamen batırıp yaklaşık bir dakika beklet.
    + Pazıları sıcak sudan kevgirle alıp hemen buzlu suya at.
    + Pazılar iyice soğuyunca buzlu sudan alıp süzgeçte suyunu süz.
    + Her bir pazı bohçası içın bir pazı yaprağı al, sap kısmının fazlasını kesip bir çorba
      kasesinin içine, ortası kasenin tabanına ve damarlı kısmı aşağıya denk gelecek şekilde
      yerleştir.
    + İçine kaşıkla uygun miktarda harç koy.
    + Yaprağın önce kısa kenarlarını, sonra uzun kenarlarını katlayarak hohça haline getir.
    + Bohçaları yağlı kağıt serili fırın tepsisi veya borcama diz.
    + Üzeri için domates salçasını sıcak suyla ve tuzla karıştırıp kaşıkla bohçaların üzerine pay
      et.
    + 200°C fırında yapraklar iyice yumuşayana kadar pişir.
